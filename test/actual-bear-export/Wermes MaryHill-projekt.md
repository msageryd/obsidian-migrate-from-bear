# Wermes MaryHill-projekt

#plantrail/inspection

## Bakgrund
Mary Hill har bett Ted och Camilla att samordna alla besiktningsmän (fackområden) på ett projekt i ett digitalt verktyg.

Följande villkor sattes upp:
- Varje besiktningsman måste bestämma över sina ritningar (vilka ritningar som läggs in, namngivning, nya revisionsritningar, etc.)
- PlanTrails lagerfunktion är bra att använda till SÄB, KSB. Dessa lager kan behövas för alla fackområden.
- Ted och Camilla behöver tillgång till ritningar och avvikelser inom varje fackområde. Eventuellt vill även Mary Hill ha titta-rättighet.

## Lösningsalternativ
Det finns två olika sätt att lösa ett samordnat projekt i PlanTrail:
1. Ett gemensamt projekt där fackområden separeras genom funktionen "ritningslager"
2. Ett separat projekt för varje fackområde.

### Alternativ 1, gemensamt projekt
- Alla ritningar läggs in i samma projekt och grupperas eventuellt för att ge bättre överblick.
- Ett ritningslager skapas för varje fackområde.
- Rättighet till respektive lager ges till respektive besiktningsman.
- Varje ritningslager kopplas till respektive besiktningsmans företag.
- Logotyp m.m. hämtas från kopplade företag när bilagor skapas för respektive lager.
- Alla rapporter (bilagor, etc.) hamnar i rapportarkivet för det gemensamma projektet.

**Fördelar:**
- Full överblick över alla projektets "kontrollpunkter" (bristfälligheter, anmärkningar, förhållanden och fel) genom ett enda projekt i PlanTrail.
- Möjlighet att använda en och samma nummerserie över alla fackområden (detta är valbart).

**Nackdelar:**
- Samordning krävs vid ritningsimport så att ritningsstrukturen blir bra. Det kan t.ex. hända att flera fackområden behöver jobba med samma ritning.
- Om lagerfunktionen används för indelning i fackområden kan den inte längre användas för framtida separering av SÄB, KSB, etc.

### Alternativ 2, separat projekt för varje fackområde
- Varje besiktningsman importerar sina egna ritningar utan samordning.
- Ritningslager sätts upp för separering av eventuella framtida SÄB och KSB.
- De separata projekten läggs upp under respektive besiktningsmans företag.
- Rättighet till alla separata projekt ges till respektive besiktningsman samt även till Ted och Camilla för övergripande hantering.
- Logotyp och företagsuppgifter på bilagor m.m. hämtas direkt från respektive företag.
- Alla rapporter hamnar i respektive projekts eget rapportarkiv.

**Fördelar:**
- Återspeglar "oberoendet" som varje besiktningsman bör agera utifrån, dvs. de låses inte upp i en gemensam struktur, utan kan arbeta i sitt eget projekt enligt egna rutiner.
- Ingen samordning av ritningsimport behövs.
- Rapportarkiven hålls separerade.
- Lagerfunktionen kan användas till valfri indelning, t.ex. SÄB, KSB, GB, etc.
- Varje besiktningsman kan bygga sin egen variant av t.ex. bilagemallen.
- Varje besiktningsman kan bjuda in relevanta UE för dokumentation av åtgärder direkt i PlanTrail-appen.

**Nackdelar:**
- Ingen samlad bild av alla fackområden, men eftersom de flesta fackområden har egna ritningsunderlag blir det inte så stor skillnad. Man får växla mellan projekt istället för att växla mellan ritningar.
- Kan upplevas spretigt ur beställarens perspektiv.

## Vald lösning: separata projekt
Efter samtal med Ted har vi kommit fram till att separata projekt är den bästa lösningen. PlanTrail kommer ta till sig av argumenten och fundera ut en lösning för att ge bättre överblick över en hel grupp av projekt.

För att "onboarding" av de nya användarna ska bli så enkel som möjligt erbjuder PlanTrail alla inblandade besiktningsmän att köra PlanTrail gratis på detta Mary Hill-projekt. Om någon fattar tycke för PlanTrail och vill köra vidare i andra projekt kan de teckna en egen PlanTrail-licens när de så önskar.

### Körplan:
#### Företag och användare
Företag och användare läggs upp i PlanTrail för varje besiktningsman. Logotyp och företagsuppgifter mailas till michael.sageryd@plantrail.com för uppläggning. Logotypen bör vara ca 500 pixlar bred i PNG-format med genomskinlig bakgrund. Kontakta Michael för hjälp med detta.

PlanTrail bjuder in respektive besiktningsman och hjälper till med installation och uppsättning av användarkonto.

#### Projekt
De separata projekten läggs upp under respektive företag med tydlig namnstruktur, t.ex. *Mary Hill XYZ* (*fackområde*):
- Mary Hill XYZ (El)
- Mary Hill XYZ (Bygg)
- Mary Hill XYZ (Mark)

Ritningslager läggs in i varje projekt på samma sätt som Ted brukar ha i sina projekt.

#### Ritningsimport
Varje besiktningsman kan importera sina ritningar med hjälp av PlanTrails importfunktion. Kostnaden är 50 kr per ritning.

De som inte vill importera själva kan nyttja PlanTrails premiumtjänst för ritningsimport. Kostnaden är då 200 kr per ritning. Då ingår analys av ritningar för korrekta revisionskedjor, korrekt skalakalibrering och konsekvent namngivning. Vi analyserar även ritningarnas täckningsområde för att identifiera eventuella saknade ritningar (ibland saknas t.ex. ett våningsplan).

#### Mallar
Ted och Camilla ser över sin bilagemall. Efter översyn och eventuell komplettering kopieras denna mall in till respektive företag.

Inom en snar framtid kommer PlanTrail ta fram en exakt kopia av SBR-mallen (på inrådan av SBR). Om ni föredrar kan denna mall användas istället.

#### Entreprenörer
Om så önskas kan entreprenörer bjudas in med rättighet att dokumentera åtgärder direkt i PlanTrail. På så vis erhålls en obruten kedja från "fel" till "avhjälpt och godkänt fel". Kedjan återspeglas i journalen för respektive kontrollpunkt.

Entreprenörer kan inte skapa egna kontrollpunkter, utan endast dokumentera åtgärd på befintliga kontrollpunkter. Denna funktion är gratis.

#### Beställarrättighet
Eventuellt ges någon på Mary Hill tittarättighet på projekten.